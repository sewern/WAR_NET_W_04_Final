# WAR_NET_W_04_Final
Praca kończąca

Wstęp.
Jakiś czas temu, gdy nie miałem jeszcze tylu zobowiazań zawodowych i prywatnych, zajmowłem się na własny rachunek drobnym inwestowaniem w wybranych przez siebie instrumentach finansowych. Przyjęta metodologia wymagała jednak między innymi:
•	sporego nakładu pracy na analizę techniczną
•	częstego analizowania swoich wcześniejszych zagrań.
Mimo obiecująych początków nie byłem w stanie poświęcić wystarczającej ilości czasu na to wszystko i ostatecznie zreygnowałem, nie chcąc ryzykować strat finansowych wskutek decyji podejmowanych w stresie i ogólnym niedoczasie.

Założenia wstępne.
Moim zamierzeniem jest przygotowanie nrzędzia, który poprzez dosotosowaną do moich potrzeb organizację warsztatu pracy, pozwoliłby mi mocno zredukować czas potrzebny na analizę. 
Używanie ogólnodostępnych narzędzi w rodzaju kalendarzy-organizerów czy arkuszy kalkulacyjnych uważam za półśrodki.
Prawdziwą optymalizację czasu dałoby stworzenie dedykowanego narzędzia –prostego programu, przeznaczonego na potrzeby takiego właśnie drobnego inwestora.

Od razu chciałbym zaznaczyć, że w żadnym wypadku nie chodzi tu o produkowanie namiastki jeszcze jednego narzędzia do zawierania transakcji w rodzaju popularnych platform AmiBroker czy MetaTrader .
Aplikacja w założeniu ma pełnić 2 podstawowe funkcje: 
•	Organizer drobnego inwestora
•	Interaktywny dziennik transakcji.

Organizer drobnego inwestora
Główne cele:
•	Unikanie wielokrotnego analizowania pozycji  (walorów, instrumentów finansowych, produktów inwestycyjnych –mniejsza o nazwę), gdzie w danym interwale czasowym niewiele się dzieje; pozycji, która z punktu widzenia przyjętej metodologii nie jest dla nas interesująca w określonym horyzoncie czasowym.
•	Zapobieganie sytuacjom, że przypomnimy sobie o danej pozycji, gdy dobra okazja inwestycyjna należy już do historii.
Przyjmijmy roboczo, powiedzmy, 3 kategorie „pilności” walorów (chwilowo brak sensownej nazwy):
1.	Walory, gdzie w myśl obranej techniki analizowania brak jest sygnału do zajęcia pozycji i nie zanosi się na szybką zmianę.
2.	Walory, które dopiero zaczynają być interesujące z punktu widzenia przyjętej metodologii, ale jest zdecydowanie za wcześnie na podejmowanie decyzji inwestycyjnych.
3.	Walory, gdzie wkrótce coś się wyklaruje i trzeba je na bieżąco obserwować.
Częstotliwość przeglądania poszczególnych walorów powinna być odwrotnie skorelowana z ich „pilnością”. Np. walory wymienione w punkcie 1. można przeglądać 1 raz w m-cu, w punkcie 2. -1 raz w tygodniu, w punkcie 3. -1 raz /dzień.
Mamy pulę potencjalnie nas interesujących instrumentów finansowych (każdy, kto próbuje swoich sił na trudnej ścieżce własnego inwestowania wcześniej czy później ogranicza swój obszar działania do kilkunastu czy kilkudziesięciu walorów –w zależności od posiadanego kapitału, brokera i indywidualnych zapatrywań). 
Gdy po raz pierwszy zaczynamy się interesować danym walorem, po przeprowadzonej analizie przypisujemy go do jednej z wcześniej wymienionych kategorii. Kolejna analiza waloru następuje w odstępie czasowym zgodnie z przydziałem do konkretnej kategorii. Ponowna kwalifikacja może zmienić ten przydział –zarówno w górę jak i dół kategorii „pilności”. Oczywiście skutkiem przeprowadzonej analizy może być także zajęcie pozycji.
Nasz organizer powinien zadbać o to, by użytkownik –drobny inwestor  miał na bieżąco aktualizowaną przeglądarkę walorów, dla których w danym momencie należy przeprowadzić analizę.
Tylko tyle i aż tyle –oszczędność czasu inwestora nie do przecenienia.

Interaktywny dziennik transakcji.
Nasz dziennik transakcji to coś w rodzaju logu z zapisem wszystkich podjętych przez nas decyzji inwestycyjnych.
Zajmujemy pozycję inwestycyjną –odnotowujemy to w dzienniku transakcji.
Powiększamy pozycję inwestycyjną –odnotowujemy to w dzienniku transakcji.
Redukujemy pozycję inwestycyjną –odnotowujemy to w dzienniku transakcji.
Zamykamy pozycję inwestycyjną –odnotowujemy to w dzienniku transakcji.
Można zadać oczywiste pytanie: jaki jest cel prowadzenia takiego dziennika ? Przecież udostępnianie historii zawartych transakcji to podstawowa funkcjonalność każdego szanującego się narzędzia transakcyjnego.
Rzecz w tym, że nasz dziennik transakcji oprócz daty zdarzenia, identyfikatora waloru, suchej informacji ilościowo-wartościowej zawierać powinien przy każdej pozycji (=każdej decyzji inwestycyjnej) przynajmniej 2 fundamentalne informacje (albo linki do takowych):
•	Wyróżnik (kod, identyfikator) użytej metodologii
•	Krótki opis tekstowy -przesłanki, które skłoniły inwestora do takiego a nie innego działania (lub zewnętrzne przyczyny, które wymusiły taki skutek –czyli po prostu tzw. stop lossy).
•	W przyszłosci (z przyczyn czasowych raczej nie uda się tego zrealizować od razu) można byłoby pomyśleć o screenie z wykresu danego waloru w momencie podejmowania decyzji inwestycyjnej (prosty plik graficzny).

Wiadomo: bolesne wpadki inwestycyjne długo się pamięta, duże sukcesy również. Przeważnie jednak w natłoku przeprowadzonych transakcji umykają naszej pamięci drobne niuanse, które zaważyły na wynikach mniej spektakularnych transakcji przeprowadzonych w przeszłości.
Kilkakrotnie miałem do czynienia z sytuacją, że pamiętałem tylko, że w dany układ konfiguracyjny „przerabiałem” już na tym samym albo innym walorze –kiedyś.
Byłem w stanie przypomnieć sobie tylko, że coś tam było na rzeczy i seryjnie zaliczałem wpadki: albo pochopnie otwierałem pozycje, albo odwrotnie –traciłem przyzwoite okazje inwestycyjne.
Interaktywny dziennik transakcji może nie byłby uniwersalnym panaceum na wszystko, ale mógłby uchronić przed powtarzaniem tych samych błędów.
Oczywiście, żeby dziennik lepiej pełnił swoją edukacyjną funkcję, dobrze byłoby pozycje dziwennika „opakować” w dodatkowe atrybuty, które pomogłyby w odszukaniu konkretnych sytuacji z przeszłości –ale to już w następnych wersjach programu.

W MS-SQL zapisanie obrazka bezpośrednio w tabeli  nie jest problemem. Wyświetlenie obrazka w HTML –również żaden problem.
Ponieważ kurs jednak nie obejmował zapisu i odczytu binariów do bazy danych z poziomu C#, zamierzam posłużyc się pomocniczą strukturą folderów, a w bazie danych przechowywać tylko linki do screenów.

Raport dla fiskusa.
W kolejnej wersji programu (raczej nie do zrealizowania na początku) widzę jeszcze jedno praktyczne zastosowanie dla dziennika –raport do fiskusa.
Chodzi o to, że trudno oczekiwać, żeby zagraniczny broker (a ja akurat z usług takowego korzystałem) wystawił nam PIT-8c.
Mnóstwo czasu spędziłem nad Excelem, żeby amodzielnie wyliczyć należną daninę (zestawianie przeliczników kursowych NBP dla każdej transakcji to czysty obłęd !).
Uważam, że dysponując dziennikiem transakcji, ten proces dałoby się zautomatyzować.
